<!--

Pátý rod, pomůcky
Copyright (c) 2022 Singularis <singularis@volny.cz>

Toto dílo je dílem svobodné kultury; můžete ho šířit a modifikovat pod
podmínkami licence Creative Commons Attribution-ShareAlike 4.0 International
vydané neziskovou organizací Creative Commons. Text licence je přiložený
k tomuto projektu nebo ho můžete najít na webové adrese:

https://creativecommons.org/licenses/by-sa/4.0/

-->

# Pomůcky pro práci s pátým rodem

## Podstatná jména: vzor studenx

V jednotném čísle je možno si vybrat z několika známých pomůcek:

1. První pád je bez koncovky (resp. s prázdnou skloňovací koncovkou); koncovka druhého, třetího a čtvrtého pádu se shoduje se vzorem *růže*; koncovka zbylých pádů (pátého, šestého a sedmého) se shoduje se vzorem *muž*.
2. Pády, v nichž má vzor růže koncovku -i (třetí, čtvrtý a šestý), mají tutéž koncovku i v rodě pátém; ostatní pády mají koncovku stejnou jako u vzoru *muž* (ale v šestém pádě chybí varianta -ovi).
3. Lze vyjít ze vzorů píseň, růže či muž a zapamatovat si jen odlišné koncovky v některých pádech.

V množném čísle se všechny koncovky vzoru *studenx* shodují se vzorem *růže*; pozor je třeba si dát na to, že přechýlené názvy osob s koncovkou -ice se skloňují podle podvzoru *ulice*, takže mají v druhém pádě čísla množného zakončení -ic, zatímco vzory růže i studenx tam mají zakončení -í. Tedy „bez odbornic“, ale „bez odbornixí“.

## Přídavná jména tvrdá: vzor mladau

V jednotném čísle můžeme dostat tvar pátého rodu tak, že si řekneme tvar rodu mužského životného a provedeme náhradu koncovky: za -ý dosadíme -au, za -ým dosadíme -ům (jako „mladou“, kde je -ou zkráceno na -ů a doplněno o -m) a za koncovky začínající „é“ (-ého, -ému, -ém) dosadíme -eu. Tvar rodu ženského není tak pohodlný, abychom z něj mohle vyjít, protože se v něm čtvrtý pád shoduje se sedmým („mladou“).

V množném čísle zní první pád „mladyje“ a ostatní se shodují s rodem ženským i mužským životným.

## Přídavná jména měkká: vzor jarní

Tvary vzoru *jarní* pro pátý rod se shodují s tvary pro rod ženský: v jednotném čísle jsou všechny pády „jarní“ a v množném čísle se shodují tvary pro všechny rody.

## Přídavná jména přivlastňovací: vzor studenxiv

Tvary vzoru *studenxiv* získáme tak, že vezmeme tvar vzoru *matčin* a za „n“ v jeho koncovce dosadíme „v“ z koncovky vzoru *otcův*.

## Zájmena osobní

První pád čísla jednotného zní „onu“ (při použití e-formy „one“),
šestý a sedmý „ním“ a ve zbylých třech pádech
(zájmena nemají pátý pád) jsou dvojslabičné tvary složené z jednoslabičných tvarů zájmena rodu
ženského (jí/ji) a rodů mužských (ho/mu) v tomto pořadí. Jednoslabičné tvary těchto pádů vznikají z hlásek „ho/mu“ a „jí/ji“ v pořadí opačném: hy, mí.

V množném čísle zní první pád „one“, ostatní pády se shodují ve všech rodech.
